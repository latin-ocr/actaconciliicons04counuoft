141] August 4. :101

sicut non est vis, si quis aliquem occidat, veneno vel gladio.
Unde secundum Tullium et experiencia hoc satis docet, sicut
quedam membra salubriter abscinduntur, si languere ceperint et
spiritu carere noceantque ceteris partibus corporis, sic parifor-
miter hominis feritas et immanitas belue in homine existens salu-
briter a communi consortio hominum per eorum occisionem
segregatur, quod fieri semper non potest iudiciario ordine servato,
intelligendo ut supra.

Ex quibus sequitur. quod incompetenter glosant hoc precep—
tum: ,Non occides‘, qui illud ita glosant, scilicet absque auctoritate
iudiciaria. 'ffam hec glosa dampnat vel saltem non absolvit a
transgressione divini precepti plurimos reges et principes, qui
nullam inter se habent iudiciariam unus in alterum et per conse-
quens suis officiariis non potestatem in tales commitere, qui tamen
interficiunt in suis bellis homines utriusque sexus et etatis, quos
condempnare de transgressione huius precepti esset temerarium
et nimis grave.

Rationibus arguitur sic: homines pro levibus culpis tempora-
liter et corporaliter sunt leviter puniendi et pro gravibus graviter
et pro gravissimis gravissime, quia, si augetur culpa, augeri
debet et pena secundum istud Deuteron. 25: ,Pro mensura delicti
erit plagarum modus ¹).‘

Sed constat, quod culpa quorundam hominum sive fidelium
sive infidelium, hereticorum, scismaticorum aut apostatarum a
fide potest esse nominaria) gravis, quod extendet se ad homi-
cidium aut gravius peccatum, ergo pena augebitur usque ad
homicidium aut aliam penam temporalem graviorem, si esset
dabilis, ut sic pro iniusto homicidio quis iuste occidatur. Et
tamen non semper est possibile iudiciariam ordinem, ut supra
intelligendo, contra tales servare, qui hoc non obstante digni
sunt morte nec sunt de iure multorum regum aut principum,
qui eos in bello iusto aut alias debite quandoque occidunt tali
ordine non servato. Ergo etc.

ltem mors corporis aut est pena omni culpa maior aut non.
Si sic, ergo Deus iniuste eam inflixit pro esu ligni vetiti, quod
est contra expressum textum sacre scripture Gen. 11²) et per
consequens est hereticum. si non, ergo aliqua culpa potest esse

a) Hs nominatum.

¹) Deuteron. 25, 2.· Pro mensura peccati.
²) Gen. 2, 17.

 

