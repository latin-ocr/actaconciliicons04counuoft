1418 Februar 6. 181

generale eligendi papam inmutari non possit eciam per concilium
generale. Et dicunt esse de iure clarum, nec obstatfl) contumacia
dictorum cardinalium, qui vocati et citati non comparuerunt, nam
licet talis contumacia et negligencia ad veros cardinales presentes
in loco vacacionis et conclavis taliter potestatem transferat, quod
aliis non expectatis eligere possunt, tamen ad non cardinales vel
ad concilium nunquam potestatem transferret, nisi forte fuisset
contra dictos cardinales taliter processum, quod fuissent pro-
nunciati privati suis dignitatibus, quod tamen factum non existit.
Quo casu secundum dictam oppinionem ad canonicos sancti Petri
vel ad dictum concilium fuisset potestas eligendi devoluta. Ista
et multa et‚Å∏) alia similia formant vel fingunt multorum scrupulose
vel ficte consciencie, que et multi aliib) maxime canoniste per
sua decreta fundare nituntur. Ex quibus et similibus nunc et in
futurum non solum prelati, clerici et religiosi, set eciam layci
occasiones et colores diversos assumere possent suscitandi in Dei
ecclesia errores et scandala quam plurima.

In facto eciam multi murmurant, quod in Constancia in naci-
onum adunacione seu convencione et in dicti olim B. deposicione
et in domini nostri eleccione non fuit plena libertas et securitas,
et quod dominus noster non est hodie in libertate et hinc huius
fame vel verius infamie dederunt causam multorum littere de
Constancia et aliis partibus misse, que verba continent dubia,
suspecta et pregnata, ex quibus eciam nonnulli in consciencia
scandalizantur et datur multis occasio obloquendi et suspiciones
diversas concipiendi. Dicunt eciam in facto multum dubitandum
de fortitudine vel verius duricia dicti olim B. et de suis tractati-
bus, cum sit enim magne sciencie et prudencie et homo ma-
gnorum tractatuum et experiencie in agibilibus et maxime in istis
negociis ecclesie et habundet in diviciis et per universas mundi
partes habeat diversos amicos et servitores. Dubitandum est,
ne forte nova eciam dubia et scandala aperiat vel suscitet in
mundo, maxime quia inpossibile est, quin dominus noster habeat
emulos non solum malos et tirannos, qui regulariter insidiantur
ecclesie et Romanis pontificibus, set eciam alios et forte magnos,
qui, si gracias non obtineant, iuxta eorum ambicionem vel ut eas
obtineant vel propter alias infinitas occasiones, indignaciones et
causas semper non solum gaudebunt, imo procurabunt tribu-
laciones et scandala contra dominum nostrum suscitari. Dicendum

3) So Req. b) Rey. multa alia.

