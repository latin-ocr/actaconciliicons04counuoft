230 Anhang: Zur Wahl, Kronuug und Anerkeunung Martius V.

Universis etc. Ludovicus etc. salutem etc. Ad universitatis etc.

De speciali et expresso mandato sanctissimi in Christo patris
et domini nostri domini lt‘lartini divina. providencia pape quinti
cupientis flammantibus desideriis Romanam ecclesiam cunctorum
christifidelium matrem et magistram, extra quam salus non est,
in capite etin membris, Christo, qui caput ipsius est, et idem
dominus noster ipsius in terris vicarius, dirigente reformare, ut
ad instar ipsius inferiores 111 melius reformentur, ut perinde ipsa
et alie votiva et salubria suscipiant incrementa virtutum, et in-
decens non modicum reputantis, quod reverendi patres domini
sui et sedis apostolice notarii, qui magna honoris prerogativa
precipue in Romana curia pociuntur, cum reverendos patres
dominos archiepiscopos et episcopos et alios inferiores prelatos
in sacro apostolico conspectu in sedibus et aliis inultis precedant
magnosque ut plurimum redditus ecclesiasticos obtinere consue—
vere, non sint in sacris ordinibus . . . constituti intendentisque super
et aliis . . . licitis et honestis in ipsa curia de remedio providere
oportuno, vive vocis oraculo super hoc nobis facto tenore presen-
cium semel, secundo et tercio peremptorie universos et singulos
eosdem dominos notarios eciam divisim monemus ipsisque precipi-
mus et mandamus, quatenus ipsi et eorum quilibet infra sex menses
a data presencium computandos se faciant ad sacros ordines pro-
moveri sub privacionis et amissionis officiorum notariatus huius-
modi pena, quam idem dominus noster lapsis dictis sex mensibus
ipsorum quemlibet huiusmodi suo apostolico edito non parentem
incurrere vult ipso facto, intimantes eisdem et cuilibet eorum de
mandato predicto, quod lapso huiusmodi termino prefatus domi-
nus noster ad execucionem realem penarum huiusmodi procedet
et procedi faciet, prout iustum sibi visum fuerit. Et ne quis de
premissis ignoranciam pretendere valeat, presentes litteras seu
eorum copiam in valvis maiOrIs ecclesie Constanciensis affigi
iubemus, quas vel quam, si quis vel si qui ausu temerario amo-
vere vel laniare presumpserit vel presumpserint, excommunicacionis 4
sentenciam, quam ex nunc in tales ferimus in hiis scriptis, ipsum ³
vel ipsos incurrere volumus ipso facto, cuius absolucionem nobis f
vel dicto domino tantummodo reservamus. In quorum testimonium ἶ
presentes litteras fieri fecimus et sigilli prefati domini camerarii ³
impressione muniri. Datum Constancie provincie Maguntinensis
die XV. mensis Aprilis anno . . . millesimo CCCCXVIII . . .

P. de Trilhia de curia et coll. per J. Cordurerii. Ἴ

