1416 August 22. 469

omnia mutua vicissitudine concordent, sic et vobis arbitramur
bonum esse et revera decet ad hocque vestras sinceritates intima
ex affectione requirimus et attente hortamur, quatenus in hiis,
que pro communi bono agenda occurrent, cum eisdem unanimi
deliberacione votoque parili concurratis et insimul vos coadunatos
firmiter teneatis, recordamini profecto in publica sessione per
sacrum concilium diffinitum, decretum et statutum fuisse, quod
ad electionem futuri summi pontificis palam vel occulte non aliter,
nisi de unanimi, concordi maturaque et digesta deliberacione et.
voto tocius sacri concilii procedatur. Si vero contrarium per
quospiam attemptatum fuisset fortassis vel attemptaretur, illud
penitus esset irritum et inane. Modo, patres venerandi et viri,
desideriorum duabus nacionibus, videlicet Germanica et Anglicana
insimul coadunatis firmiter persistentibus non poterit aliunde quit-
quam noxiare(‘?)²¹) et ex adverso prevalere. Crescat igitur in
vobis illa sinceritas et devocionis vestre plenitudo, quam a vobis
accepimus, non remittatur, sed viriliter malivolis opponentes vos
murum firmum ascendentibus ex adverso, quia decorum est pu-
gnare pro gloria patrie, status enim cuiuspiam, maxime ecclesiastice
persone in hoc potissimum regulariter in spiritualibus et tempo-
ralibus dirigitur et prospere procedit, si in vere unionis unitate
perfecta cumulatur. Nos enim, qui bonis nostris omnibus et
regnis quasi relictis in deserto non querimus gloriam propriam,
sic et vobis expedire putamus ordinaria caritate, que a se ipsa
incipit, suadente sacri imperii et nacionis Germanice, ne bene-
dictionem vestram surripiat alter, gloriam, honorem et exalta-
cionem procurare et totis nisibus intercipere, ne in absencia nostra
ad aliquam in negociis maxime arduis determinacionem et novi-
tatem in sacro concilio procedatur, vestri prudenti circumspectione
provideatis. Spcramus enim, quod advenientibus nobis e vicino
experiencia rerum magistra docebit luculenter, quod labores nostri
tam in sancte matris ecclesie quam sacri imperii, ymmo et tocius
christianitatis negociis non erunt steriles, sed secundi et germina-
bunt in spiritualibus et temporalibus permanentes et gloriosos
fructus dulcedinis et ubertatis. Datum Cantuarie in Anglia XXII.
die mensis Augusti regnorum nostrorum anno Hungarie etc. XXX.,
Romani vero sexto.

Ad mandatum d. regis .Johannes de Sti-igonio prepositus et
vicecancellarius imperialis.

a) Korriqiert aus malignari.

