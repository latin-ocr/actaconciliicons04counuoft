1416 September 13. 323

Î‡ etc., respondet dominus Burgundie predictos confictores talem

modum semper observasse inter regales et nunc ecclesiasticos,
quodque ipse dominus facta sua et dicta et scripta palam et
publice fecit, proposuit et disposuit neque aliud quam verum
sparsit, secundum quod materiarum suarum series requirebat. Et
hoc necessarie fuit sibi, visa malivolentia suorum adversariorum
et eorum insultibus tam gravibus, quorum laqueos multiplices
propitiante Altissimo hucusque evasit et eodem auxiliante in
posterum evadet . . .

Item ad id, quod alibi requirunt, ut videatur, quo tempore,
quibus coniecturiS, quibus mendaciis d. cardinales hanc precipita-
vere sentenciam etc., respondet dominus Burgundie, quod de
tempore et loco notum est, quod tempore concilii generalis, in
loco concilii, ubi clarius fulget fidei iudicium pro extirpandis
erroribus. Si de coniecturis: partibus sufficienter evocatis et
auditis longo temporis tractu et cum deliberacione diuturna et
matura per rotam apostolicam et ubi dominus Burgundie nullam
habebat potestatem. Si de mendaci1s, videantur processus, hinc inde
et iudicent, qui noverint, qua parte ortum habuerint mendacia . . .

Item quod dicunt iudices tante auctoritatis a fide egressos
et qui videntur fovere partem viventem de preda et rapto, cre-
dentes ferro ad regem debere habere ingressum, satis in ipsos
d. cardinales impingunt et an temeraria talia asserant, prudentia
videat sapiencium3 de preda aut rapto vivere an sint immuneS,
iudicet Deus. Ipse iudicet populus Gallicanus et caveant, ne in
eo alios culpent, quod gravius commiserint . . .

Item in hoc, quod inserunt suo libello nomine pretenso
christianissimi regis, quidquid ambaxiatores regis fecerunt, ratum
habet etc., eorum dicta et facta acceptat tamquam fideliter dicta,
si qui contra legationem ipsorum attemptaverit . . . punitione
sibi reservata, respondet dominus Burgundie, quod illa particula a
manifeste declarat et docet, quo favore et livore procedit libellus
ipse et eius compositores. Nec enim a seculo est auditum regem
Francie huiusmodi formam scripture tenuisse, precipue in materia
fidei, que debet esse inter ceteras liberrima. Hec autem forma
scribendi manifeste includit vim et violenciam, attento ex alia
parte, quod commissarii regis dicentes se habere auctoritatem
talem non sunt tante eininencie, quod rex Francie debuerit eis
conferre tantum posse, presertim cum eorum modus procedendi
semper fuerit satis impetuosus et iniuriosus . . .

21*

